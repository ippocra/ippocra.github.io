---
layout: splash
lang: it
permalink: /legal/terms/
title: Termini e Condizioni
---
## TERMINI E CONDIZIONI

Data di ultimo aggiornamento: 2025/02/17

***Leggi attentamente le seguenti condizioni prima di utilizzare il nostro servizio***

**CONTENUTO DEL DOCUMENTO E DEFINIZIONI**

Questo documento descrive e definisce le regole per l'utilizzo del sito Ippocra.com e dei relativi servizi offerti dalla Ippocra S.R.L. mediante lo stesso, nonché dei diritti e obblighi di Ippocra S.R.L. (“**Società**”) e degli utilizzatori (“**Utenti**”).

In questo documento, le seguenti definizioni stanno ad indicare:

\- per “**Sito**” si intende la piattaforma ospitata all’indirizzo https://www.ippocra.com qualsiasi sottodominio e qualsiasi altra piattaforma o sito web o applicazione mobile da noi gestita e fornita all’Utente; 

\- per **“Utente” o “Utente finale”**, a seconda dei casi, un Utente privato, un Professionista, una struttura sanitaria, un Visitatore;

\- per **“Visitatore”** ogni soggetto che accede al sito ma non registra né possiede un account e non utilizza i Servizi;

\- per “**Utente privato**” ogni persona fisica e/o giuridica che si registra o utilizza il Sito o l'App allo scopo di gestire e archiviare i referti o altra documentazione sanitaria propria e dei componenti del proprio piano;

\- per “**Servizi**” si intendono le utilità e/o funzionalità che la Società fornisce tramite il Sito agli Utenti;

\- per “**Professionista**” ogni medico di libera professione o altro professionista dell'ambito sanitario privata che utilizza i servizi;

\- per “**Struttura sanitaria**” ogni struttura medica, laboratoristica e/o in ogni caso sanitaria, privata o pubblica, che utilizza i servizi;

\- per “**Beneficiario**” si intende la terza persona appartenente al nucleo familiare in nome e per conto del quale l'Utente finale può creare un account (in genere un minore sotto tutela o sotto la potestà genitoriale o un anziano sottoposto alla cura dell'Utente finale, un parente, etc.) oppure utilizzare i nostri piani di archiviazione a pagamento per inserire anche i dati delle medesime persone oltre ai propri.

L'utilizzo del nostro sito in qualsiasi modo e modalità, e attraverso qualsiasi strumento e/o dispositivo, è disciplinato dai seguenti termini e condizioni del servizio. Accedendo e proseguendo la navigazione nel sito e l'utilizzo dei nostri servizi, l'Utente dichiara di conoscere e accettare questi termini e condizioni. Se l'Utente non accetta questi termini e condizioni deve uscire immediatamente dal sito senza utilizzare i servizi.

**SEZIONE II \- Termini e condizioni applicabili in base alle modalità e finalità di utilizzo del nostro sito**

1. **Chi siamo**

   2. **Requisiti di utilizzo del sito**

   3. **Altre condizioni applicabili all’Utente**

   4. **Accesso al Sito e ai Servizi**

   5. **Cosa fare con il nostro Sito**

   6. **Regole sui contenuti e contenuti illegali**

   7. **Contatti**

   8. **Proprietà intellettuale**

   9. **Pubblicità**

   10. **Riservatezza**

   11. **Sicurezza degli utenti**

   12. **Violazione dei termini e misure contro l’abuso**

   13. **Caricamento dei contenuti**

   14. **Modifiche alle condizioni di servizio**

   15. **Legge applicabile, giurisdizione e risoluzione delle controversie**

**SEZIONE II – Termini e condizioni applicabili in base alla modalità e finalità di utilizzo del Sito.**

1. **Servizi e condizioni applicabili ai consumatori**

   2. **Servizi e condizioni applicabili ai Professionisti**

**SEZIONE I \- Termini e condizioni applicabili a tutti gli utenti**

1. **Chi siamo**

Questo Sito è gestito da IPPOCRA SRL, codice fiscale e partita iva 03010040420 con sede in Ancona, Via Podgora 47\.

2. **Requisiti di utilizzo del sito**

Per utilizzare i nostri Servizi occorre aver compiuto i 16 (sedici) anni. Per i Professionisti occorre mantenere l’iscrizione all’albo professionale o al diverso registro eventualmente obbligatorio per l’esercizio della professione, per le Strutture sanitarie occorre avere tutta la documentazione autorizzatoria prevista dalla normativa nazionale e regionale, necessaria per esercitare.

3. **Altre condizioni applicabili all’Utente**

In aggiunta alle condizioni di servizio, vi sono ulteriori condizioni applicabili agli Utenti/utilizzatori e/o visitatori del Sito, contenute nel documento seguente di cui si chiede attenta lettura:

\- **Informativa sul trattamento dei dati personali e sull’utilizzo dei cookies**, in cui vengono fornite informazioni complete sulle finalità e modalità con cui trattiamo i dati personali, le finalità per cui vengono trattati, le modalità di trattamento, eventuali comunicazioni dei dati e i diritti degli interessati. Spieghiamo inoltre che eventuali condivisioni dei dati e/o scambio con strutture sanitarie e/o Professionisti saranno soggetti alle modalità di trattamento e alle privacy policy in uso alla specifica Struttura e/o Professionista al quale ci si dovrà rivolgere direttamente per conoscere l’utilizzo dei dati e le misure di protezione in atto.

4. **Accesso al sito e ai Servizi**

Quando si utilizzano i Servizi della Società, occorre fornire informazioni corrette e complete e sarà richiesto di creare un account. È vietato creare profili falsi o fornire, al momento della creazione di un account o dell’utilizzo dei Servizi, informazioni non veritiere o che non si ha titolo di utilizzare. L’Utente ha l’obbligo di fornire dati completi e di astenersi dal fornire qualsiasi informazione falsa, fuorviante o che non ha il diritto di utilizzare. Si raccomanda inoltre di trattare solo dati di cui si dispone legittimamente che sono riferiti alla propria persona o anche a terzi, previo loro consenso. Si ricorda che l’utilizzo di qualsiasi dato e/o informazione di cui l’Utente e/o il Professionista farà uso mediante inserimento e/o conservazione e/o condivisione, sarà di esclusiva responsabilità dell’Utente stesso.

La Società si riserva il diritto di verificare l’identità dell’utilizzatore dei Servizi e/o le informazioni fornite e di sospendere temporaneamente o permanentemente l’accesso all’account creato e/o la facoltà di utilizzare i Servizi qualora venga rilevato l’inserimento di informazioni false, fuorvianti o che l’utilizzatore non ha il diritto di disporre. 

Creando un account o utilizzando i Servizi, l’Utente manifesta accettazione delle presenti condizioni di servizio. Se l’Utente non intende accettare le condizioni di servizio, non può utilizzare i relativi Servizi.

Per garantire la sicurezza dell’account si deve impostare una password sicura al momento della creazione dell’account. Si raccomanda l’utilizzo di una password diversa dalle altre utilizzate in altri Siti. L’Utente si impegna a mantenere strettamente riservati i dati dell’account e la password (e qualsiasi altra credenziale di accesso), e sarà responsabile in via esclusiva della loro sicurezza e riservatezza. Se in qualsiasi momento l’Utente sospetti che la segretezza è stata compromessa, si consiglia il cambio di password ovvero contattare la Società per maggiori istruzioni e/o chiarimenti.

5. **Cosa fare con il nostro Sito**

Utilizzando il Sito l’Utente si impegna a non: 

\- violare le presenti condizioni di servizio, le nostre policy applicabili all’Utente o qualsiasi legge o regolamento applicabile e vigente; 

\- utilizzare il Sito in modo fraudolento o per scopi o con effetti fraudolenti o fuorvianti (incluso, a titolo esemplificativo e non esaustivo, effettuare o incoraggiare altri ad effettuare, direttamente o indirettamente); 

\- pubblicare contenuti contrari alle nostre regole sui contenuti (compresi i contenuti illegali), come indicato di seguito; 

\- tenere una condotta scorretta idonea a danneggiare la reputazione della Società o di terzi (ad esempio, mediante qualsiasi comportamento diffamatorio, inappropriato, minaccioso, odioso, abusivo o di altro tipo);

\- tenere una condotta scorretta idonea a minare l’integrità fisica o morale, la vita, la sicurezza o la reputazione di un’altra persona ovvero a danneggiare o creare disagio psicologico a un0altra persona; 

\- utilizzare il Sito in modo da danneggiare, disabilitare o in qualsiasi altro modo compromettere il regolare funzionamento e/o la sicurezza dei nostri Servizi (ad esempio, installando virus, malware o altro materiale dannoso, o utilizzando i nostri Servizi per scopi diversi da quelli previsti); 

\- copiare, accedere, adattare, modificare, riprodurre, disassemblare, decompilare, decodificare o estrarre il codice sorgente o qualsiasi codice software relativo a qualunque componente del Sito; 

\- ostacolare l’accesso di altri Utenti utilizzando lo stesso in modo eccessivo o inappropriato (es: partecipando ad attacchi di tipo Denial of Services);

\- tentare di ottenere un accesso non autorizzato a qualsiasi account, dato o sistema informatico o rete dell’Utente, in qualunque modo e con qualsiasi metodo.

6. **Regole sui contenuti e contenuti illegali**

Sono in vigore le seguenti disposizioni sui contenuti consentiti sul Sito, soprattutto in relazione alla pubblicazione di contenuti illegali o contrari alle nostre condizioni di servizio.

Non sono consentiti: 

\- contenuti criminali, violenti, pornografici, minacciosi, diffamatori, razzisti, xenofobi, omofobi, aggressivi, molesti, contenuti che promuovono o incoraggiano l’autolesionismo o danni a terzi, o contenuti in qualsiasi altro modo offensivi; 

\- contenuti sessuali o indecenti; 

\- contenuti contrari alla legge o all’ordine pubblico; 

\- contenuti falsi, ingannevoli e/o fuorvianti, compresi i contenuti che forniscono una falsa rappresentazione dell’identità dell’Utente;

\- contenuti che violano i diritti di terzi, persone fisiche o giuridiche, compresi i diritti di proprietà intellettuale e il diritto alla privacy; 

\- contenuti che sostengono o incoraggiano attività illegali, pericolose o dannose;

\- qualsiasi altro contenuto che, ad insindacabile giudizio della Società, sia osceno, indecente o potenzialmente dannoso per la reputazione della Società o di terzi;

Se l’Utente ritiene che un contenuto del Sito sia illegale, è invitato a segnalarlo mediante comunicazione agli indirizzi forniti nella sezione contatti. Per contenuto illegale si intende qualsiasi cosa non conforme alle leggi dell’Unione Europea o dei suoi Stati membri. 

7. **Contatti**

In caso di dubbi o reclami può essere contattata la Società ai recapiti forniti. Per gli Utenti è messa a disposizione l’email [info@ippocra.com](mailto:info@ippocra.com)

Per le comunicazioni ufficiali è a disposizione la pec: ippocra@pec.it

Per l’esercizio dei diritti relativi alla normativa sulla protezione dei dati personali, è a disposizione il canale evidenziato nell’informativa privacy (*creare link di collegamento*) nella sezione apposita. 

8. **Proprietà intellettuale**

Se non diversamente indicato, la Società è titolare o licenziataria di tutti i diritti di proprietà intellettuale inclusi, a titolo esemplificativo: diritti d’autore e diritti connessi, marchi, nomi commerciali, diritti di utilizzo di nomi a dominio, diritti di immagine, avviamento e diritto di citare in giudizio per abuso di denominazione e concorrenza sleale, diritti di design e look and feel, diritti di software e codici software, diritti di database, diritti di topografia, diritti di utilizzo e riservatezza delle informazioni (inclusi know-how e segreti commerciali) e di qualsiasi altro diritto di proprietà intellettuale, sia registrato che non registrato, comprese le domande o il diritto di richiedere i rinnovi o le estensioni di tali diritti e i diritti di rivendicare la priorità di tali diritti, sul Sito e sui suoi contenuti; sulle funzionalità e sui materiali in esso pubblicati (nel complesso “Diritti IP”). Tutti i diritti IP sono protetti dalle leggi e dai trattati sulla proprietà intellettuale applicabili in tutto il mondo. 

L’Utente riconosce che tutti i Diritti IP e tutti i documenti e materiali che li contengono, appartengono alla Società (o alle terze parti che li hanno concessi in licenza alla Società) nella misura massima consentita dalla legge. Salvo deroga scritta da parte della Società, all’Utente è fatto divieto di: riprodurre, copiare, modificare, pubblicare, scaricare, estrarre, riorganizzare, riadattare, caricare, postare, trasmettere, rivendere, assegnare, concedere in licenza o in sublicenza, distribuire in qualsiasi modo o creare opere derivate dai Diritti IP; tentare di accedere o copiare o decompilare i codici sorgente del Sito, o tentare di incorporare tali codici sorgente in un sito web, una piattaforma, una base di codice o un software diversi; utilizzare il Sito per scopi diversi dalla ricezione dei Servizi o effettuare test di penetrazione, attacchi denial-of-service, hack, intrusioni o interruzioni simili sul Sito.

L’Utente è tenuto a risarcire la Società per la produzione di qualsiasi danno economico, perdita, costo e/o spesa, anche legale, causato dalla condotta dell’Utente.

 

9. **Pubblicità**

Sul Sito potrebbero comparire annunci pubblicitari. In tale eventualità, viene segnalato che il contenuto costituisce pubblicità e viene indicato l’inserzionista. La società non condivide in nessun caso i dati sulla salute con terze parti a scopo pubblicitario, né sono consentiti annunci pubblicitari basati sulla profilazione della salute dell’Utente o su altre categorie speciali di dati. 

10. **Riservatezza**

L’Utente può condividere con la Società informazioni riservate quando utilizza il Sito. L’Utente è tenuto ad adottare la massima cautela e comunque a porre in atto tutte le misure adeguate a proteggere le informazioni riservate dall’accesso non autorizzato di terzi. La società adotta le misure descritte nella privacy policy in uso. Le informazioni riservate potranno essere comunicate alle autorità competenti solo nei casi in cui ciò sia consentito ed espressamente richiesto sulla base di normative di legge vigenti.

11. **Sicurezza degli Utenti**

Se durante l’utilizzo del Sito o dei Servizi offerti l’Utente ritiene sussistere un pericolo per la propria o altrui incolumità fisica, questi dovrà procedere immediatamente a contattare la Società ai recapiti forniti al fine di eseguire apposita segnalazione. La questione sarà analizzata con la massima priorità e saranno adottate le misure che dovessero ritenersi necessarie. 

12. **Violazione dei termini e misure contro l’abuso**

In caso di violazione, da parte dell’Utente, delle disposizioni previste nel presente documento ovvero l’Utente realizzi comportamenti gravemente scorretti, ovvero su richiesta dell’autorità, la Società può adottare le seguenti misure: 

\- sospendere temporaneamente o chiudere definitivamente l’account o inibire l’accesso al Sito di un Utente a seconda della gravità del comportamento e/o della violazione accertata;

\- ridurre i Servizi o limitarne l’uso; 

\- risolvere qualsiasi rapporto contrattuale con l’Utente; 

\- rifiutare di pubblicare, disabilitare, rimuovere o declassare i contenuti pubblicati o scritti da un Utente; 

\- condividere informazioni con le autorità, se necessario; 

Ai fini dell’applicazione della presente previsione, si indicano, in maniera esemplificativa e non esaustiva, i seguenti comportamenti che possono giustificare l’adozione delle anzidette misure: 

\- utilizzare il Sito per scopi fraudolenti o ingannevoli;

\- assumere comportamenti inappropriati con altri Utenti, con Professionisti e/o con terzi; 

\- fornire informazioni false o fuorvianti al momento della creazione dell’account o dell’utilizzo del Sito. Nel caso di Professionisti questi devono fornire informazioni veritiere e corrette quando alla sussistenza di titoli e/o specializzazioni ovvero iscrizione all’albo professionale;

\- omettere di fornire informazioni corrette e complete qualora venga richiesto di verificare l’identità dell’Utente.

La fornitura di contenuti illegali o l’invio di avvisi o reclami palesemente infondati costituiscono violazione delle condizioni di servizio. La Società può avvisare l’Utente di sospettare l’utilizzo indebito del Servizio e prospettare la sospensione dell’account nel caso in cui la condotta persista. Se l’Utente continua, nonostante ciò, ad utilizzare impropriamente il Sito ed i Servizi offerti, la Società si riserva il diritto di chiudere l’account. 

13. **Caricamento dei contenuti**

L'Utente privato può creare un account in nome e per conto di una terza persona (in genere un minore sotto tutela o sotto la potestà genitoriale o un anziano sottoposto alla cura dell'Utente finale, un parente, etc.) oppure utilizzare i piani di archiviazione a pagamento dove poter inserire anche i dati delle medesime persone (“**Beneficiari**”) oltre ai propri.

Ciò può avvenire a condizione che l'utente privato sia stato previamente ed espressamente autorizzato dal Beneficiario, oppure sia legalmente autorizzato ad agire per conto del beneficiario medesimo.

In questi casi l'Utente privato potrà creare un account ovvero archiviare nel piano collegato al proprio account solo se dispone di un valido titolo per trasmettere i dati personali del Beneficiario alla Società, ai professionisti e alle strutture sanitarie, e si impegna a fornire informazioni accurate, corrette, complete e veritiere sul Beneficiario.

Nel caso in cui vengano caricati anche i dati di familiari o altri soggetti appartenenti al nucleo dell'Utente finale, il consenso si intende esteso e prestato anche al trattamento dei dati suddetti, relativi a persone che l'Utente finale dichiara di aver informato del contenuto della presente informativa e di cui dichiara sotto la sua responsabilità di aver ricevuto ogni necessario consenso al trattamento dei relativi dati.

Fornendo i dati personali del Beneficiario, l'Utente privato dichiara di essere legalmente autorizzato o espressamente autorizzato dal Beneficiario, a gestire, archiviare, ricevere o trasmettere per suo conto i dati anche sanitari che lo riguardano.

Se l'Utente privato, per qualsivoglia ragione, perde il titolo sulla base del quale risponde dei dati del Beneficiario, dovrà immediatamente cancellare l'account del Beneficiario o eliminare dal proprio account e piano i dati del Beneficiario. Laddove il Beneficiario stesso decide di far valere i propri diritti alla cancellazione, rettifica, revoca del consenso o qualora voglia far trasferire i propri dati in un nuovo account personale, dovrà essere contattata la società.

14. **Modifiche alle condizioni di servizio**

Nel caso in cui vengano apportate delle modifiche significative alle presenti condizioni di servizio, la Società pubblicherà quelle aggiornate sul Sito. Si invitano gli Utenti a controllare periodicamente e leggere con attenzione la versione più recente delle condizioni di servizio. L’utilizzo del Sito manifesta l’accettazione delle condizioni di servizio da parte dell’Utente, Professionista e comunque utilizzatore. 

15. **Legge applicabile, giurisdizione e risoluzione delle controversie**

Le presenti condizioni di servizio e qualsiasi controversia derivante o relativa alle stesse saranno disciplinate dal diritto italiano. 

Qualsiasi controversia derivante o relativa alle presenti condizioni di servizio sarà soggetta alla competenza esclusiva del Foro di Ancona. 

**SEZIONE II – Termini e condizioni applicabili in base alla modalità e finalità di utilizzo del Sito.**

1. **Servizi e condizioni applicabili ai Consumatori**

I servizi offerti agli Utenti sono i seguenti: 

**\- Creazione account**. L'Utente privato può creare un account per sé stesso ovvero in nome e per conto di una terza persona (in genere un minore sotto tutela o sotto la potestà genitoriale o un anziano sottoposto alla cura dell'Utente finale, un parente, etc.) oppure utilizzare i piani di archiviazione a pagamento dove poter inserire anche i dati delle medesime persone (“**Beneficiari**”) oltre ai propri. L’Utente si impegna a fornire informazioni veritiere, corrette e complete sull’identità del familiare e/o del Beneficiario. 

**\- Conservazione dei documenti**. Viene consentito di salvare nell’account tutte le informazioni e i documenti che l’Utente potrebbe ritenere utile conservare in formato digitale (es: diagnosi o episodi clinici pregressi, condizioni di salute esistenti, allergie, background familiare, precedenti consigli medici ricevuti, risultati di esami, storico di episodi clinici e visite mediche pregresse e/o pianificate, e/o altre informazioni relative alla salute), sia propri che di altri Beneficiari, e di condividerli con i Professionisti e/o con le strutture sanitarie incaricate dall’Utente. Queste informazioni sono protette da misure idonee ad impedire l’accesso non autorizzato da parte di terzi. Per ulteriori informazioni si rimanda all’informativa sul trattamento dei dati personali.

Nel caso in cui l’Utente utilizzi i servizi offerti, oltre che per sé stesso, anche per altri Beneficiari, dichiara e garantisce di essere autorizzato dalla legge o di essere stato espressamente autorizzato dal familiare ad: (i) utilizzare i dati personali e registrarli sul Sito; (ii) trasmettere e/o ricevere dai Professionisti informazioni e dati relativi al familiare; (iii) inviare messaggi e/o fare richieste, e (iv) inviare messaggi, richieste, documenti sanitari e ricevere le relative risposte dai Professionisti e/o dalle Strutture sanitarie a beneficio del familiare o della persona per cui viene utilizzato l’account.

L’Utente è consapevole e comprende che le conferme di cui sopra sono assolutamente necessarie per consentire alla Società di creare un account o per permettere l’utilizzo dei servizi a beneficio anche degli altri Beneficiari. Inoltre, l’Utente accetta di manlevare e tenere indenne la Società e i Professionisti da qualsiasi danno, perdita, costo o responsabilità diretta o indiretta derivante dalla violazione di queste condizioni di servizio o dall’incapacità dell’Utente di rappresentare validamente il familiare per il quale dichiara di agire. 

\- **Consultazione e/o trasmissione dei documenti**. L’Utente potrà consultare i documenti mediante la ricezione da parte di altro Utente ovvero di Professionisti e/o strutture sanitarie, di un link segreto attraverso il quale accedere al documento. Il link ha durata limitata e predefinita. Allo stesso modo l’Utente potrà trasmettere a terzi propri documenti o comunque documenti e/o file dallo stesso caricati per sé o per altri Beneficiari (es: medico di famiglia, Professionisti e/o strutture sanitarie) mediante la creazione di un link privato a scadenza, con durata limitata predefinita e scelta dall’utente al momento della creazione del link.

**\- Piani di abbonamento**. 

Sono a disposizione per l’Utente diversi piani di abbonamento. Maggiori informazioni sono disponibili sul sito [https://ippocra.com](https://ippocra.com/). Si rimanda alla pagina prezzi/pricing per tutte le informazioni relative

2. **Servizi e condizioni applicabili ai Professionisti e/o Strutture sanitarie**

**\- Creazione account**. Il Professionista ovvero la Struttura sanitaria può creare un account per sé stesso. L’Utente si impegna a fornire informazioni veritiere, corrette e complete sulla propria identità, denominazione, titoli e qualifiche. 

**\- Conservazione dei documenti**. Viene consentito di salvare nell’account tutte le informazioni e i documenti che il Professionista e/o la Struttura Sanitaria decide di conservare in formato digitale. Queste informazioni sono protette da misure idonee ad impedire l’accesso non autorizzato da parte di terzi. Per ulteriori informazioni si rimanda all’informativa sul trattamento dei dati personali.

Il Professionista e/o la Struttura Sanitaria accetta di manlevare e tenere indenne la Società da qualsiasi danno, perdita, costo o responsabilità diretta o indiretta derivante dalla violazione delle condizioni di servizio. 

\- **Consultazione e/o trasmissione dei documenti**. L’Utente potrà consultare i documenti mediante la ricezione da parte di altro Utente ovvero di Professionisti e/o strutture sanitarie, di un link segreto attraverso il quale accedere al documento. Il link ha durata limitata e predefinita. Allo stesso modo l’Utente potrà trasmettere a terzi propri documenti o comunque documenti e/o file dallo stesso caricati per sé o per altri Beneficiari (es: medico di famiglia, Professionisti e/o strutture sanitarie) mediante la creazione di un link privato a scadenza, con durata limitata predefinita e scelta dall’utente al momento della creazione del link.

**\- Piani di abbonamento**. 

Il Professionista e/o la Struttura Sanitaria ha a disposizione un piano di abbonamento.  Maggiori informazioni sono disponibili sul sito [https://ippocra.com](https://ippocra.com/). Si rimanda alla pagina prezzi/pricing per tutte le informazioni relative.
